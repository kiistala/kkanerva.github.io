<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Kaisa Kanerva &#8211; kaisakanerva.fi</title>
	<atom:link href="http://kaisakanerva.fi/author/kkanerva/feed/" rel="self" type="application/rss+xml" />
	<link>http://kaisakanerva.fi</link>
	<description>Neuropsykologi Kaisa Kanerva</description>
	<lastBuildDate>Tue, 29 Sep 2020 11:56:10 +0000</lastBuildDate>
	<language>fi</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=5.8.10</generator>

<image>
	<url>http://kaisakanerva.fi/wp-content/uploads/2019/03/cropped-IMG_20190307_141104-1-32x32.jpg</url>
	<title>Kaisa Kanerva &#8211; kaisakanerva.fi</title>
	<link>http://kaisakanerva.fi</link>
	<width>32</width>
	<height>32</height>
</image> 
	<item>
		<title>Kasvojen tunnistamisen vaikeus lapsilla</title>
		<link>http://kaisakanerva.fi/2020/09/29/kasvojen-tunnistamisen-vaikeus-lapsilla/</link>
		
		<dc:creator><![CDATA[Kaisa Kanerva]]></dc:creator>
		<pubDate>Tue, 29 Sep 2020 11:14:32 +0000</pubDate>
				<category><![CDATA[Tietoiskut]]></category>
		<guid isPermaLink="false">http://3.70.101.186/?p=284</guid>

					<description><![CDATA[Tietoisku vanhemmille, päiväkotiin ja kouluun Kaisa Kanerva, Neuropsykologian erikoispsykologi Jenni Heikkilä, Neuropsykologian erikoispsykologi Päivitetty 29.9.2020 Kasvojen tunnistamisen vaikeus (prosopagnosia) on neurologinen häiriö, johon liittyy heikentynyt kyky tunnistaa ihmisten kasvoja. Se voi ilmetä hankaluuksina henkilökohtaisesti tuttujen kasvojen tunnistamisessa ja vaikeutena erottaa kasvoja toisistaan tai muistaa niitä. Kasvojen tunnistamisen vaikeus voi olla monen asteista: Toisille lähipiiriin kuuluvien &#8230; <p class="link-more"><a href="http://kaisakanerva.fi/2020/09/29/kasvojen-tunnistamisen-vaikeus-lapsilla/" class="more-link">Jatka lukemista<span class="screen-reader-text"> "Kasvojen tunnistamisen vaikeus lapsilla"</span></a></p>]]></description>
										<content:encoded><![CDATA[
<p>Tietoisku vanhemmille, päiväkotiin ja kouluun</p>



<pre class="wp-block-preformatted">Kaisa Kanerva, Neuropsykologian erikoispsykologi  <br>Jenni Heikkilä, Neuropsykologian erikoispsykologi <br>Päivitetty 29.9.2020</pre>



<p>
Kasvojen
tunnistamisen vaikeus (prosopagnosia) on neurologinen häiriö, johon
liittyy heikentynyt kyky tunnistaa ihmisten kasvoja. Se voi ilmetä
hankaluuksina henkilökohtaisesti tuttujen kasvojen tunnistamisessa
ja vaikeutena erottaa kasvoja toisistaan tai muistaa niitä. Kasvojen
tunnistamisen vaikeus voi olla monen asteista: Toisille lähipiiriin
kuuluvien ihmisten kasvoja on helpompi tunnistaa, mutta vaikeudet
tulevat esiin, kun tulee tunnistaa hieman vieraampia kasvoja.
Toisille voi sen sijaan olla vaikeaa tunnistaa lähipiiriin kuuluvia
henkilöitäkin ilman tilanteen tuomia vihjeitä. Tällöin voi
ilmetä myös vaikeutta tunnistaa omat kasvot peilistä tai
valokuvasta. Lapsi ei välttämättä itse tunnista vaikeuttaan. 
Prosopagnosia voi olla sosiaalisesti hankala: lapsella voi olla
hankaluutta tunnistaa perheenjäseniä, läheisiä ystäviä,
opettajaa, luokkakavereita tai joukkuetovereita harrastuksessa.
Lapset ja nuoret käyttävät kuitenkin yleensä spontaanisti
henkilöiden tunnistamiseen muita keinoja, kuten ääntä, vaatetusta
ja fyysisiä tunnistusmerkkejä. Tilanteet, joissa on vähän
vaatetuksen ja/tai hiusten tuomia vihjeitä (esimerkiksi uimahalli,
joukkuelajit, armeija) voivat olla hyvin vaikeita. Myös tilanne,
jossa lapsi tapaa tuttavansa epätyypillisessä paikassa
(esimerksiksi luokkatoverin tapaaminen koulun sijasta kaupassa) voi
vaikeuttaa tunnistamista huomattavasti. Kasvojen tunnistamisen
vaikeus voi vaikuttaa myös kykyyn seurata elokuvien ja näytelmien
juonta, mikäli henkilöhahmoja on useita. Prosopangnosia voi
aiheutaa lapselle ja nuorelle hankaluuksia sosiaalisissa tilanteissa.
Lapsi voi kokea vuorovaikutustilanteissa epävarmuutta ja
nolostumista, kun muiden ihmisten tunnistaminen on vaikeaa. Tämä
saattaa lisätä sosiaalisiin tilanteisiin liittyvää ahdistusta. 
</p>



<p>
Prosopagnosia
ei johdu muistivaikeuksista, muistamattomuudesta, heikosta näöstä
tai oppimisvaikeuksista. Sen sijaan prosopagnosiaan on todettu
liittyvän poikkeavuutta oikean fusiform gyrus -nimisen aivoalueen
toiminnassa. Tämä aivoalue koordinoi hermostollista järjestelmää,
joka kontrolloi kasvontunnistusta ja muistia. Prosopagnosia voi olla
kehityksellinen, eli se on olemassa lapsen syntymästä lähtien,
eikä siihen tällöin liity aivojen syntymän jälkeistä
vaurioitumista. Prosopagnosia voi myös olla seurausta päähän
kohdistuneesta tapaturmasta tai se voi liittyä johonkin sairauteen.
Prosopagnosia voi liittyä autismikirjon häiriöön, mutta nämä
eivät kaikissa tapauksissa esiinny yhdessä. Eli kasvojen tunnistus
voi olla vaikeaa, vaikka lapsella ei olisi autismikirjon häiriötä
ja kaikilla autismikirjon häiriöstä kärsivillä lapsilla ei ole
kasvojentunnistuksen vaikeutta.</p>



<p>
Prosopagnosian
hoitona on kompensaatiokeinojen kehittäminen ja psykoedukaatio.
Kompensaatiokeinoilla tarkoitetaan kasvojen tunnistuksen kohdalla
opittuja tapoja tunnistaa henkilöitä muulla perusteella kuin
kasvonpiirteiden avulla. Näitä voi olla esimerkiksi ääni ja muut
fyysiset piirteet. Psykoedukaatio on oirekuvan itseymmärrykseen
tähtävää hoitoa. Lapselle kerrotaan millaisesta hankaluudesta
on
kyse, millaisissa tilanteissa se voi vaikuttaa arkielämässä ja
käydään läpi tilanteita, joissa hankaluus
on vaikuttanut arjen ja sosiaalisten tilanteiden sujumiseen, ja
tilanteita joihin se ei vaikuta.
Lisäksi voidaan käydä läpi millaisia ajatuksia ja tunteita
hankaluus
lapsessa herättää.</p>



<h2> <strong>Mitä perhe voi tehdä auttaakseen lasta, jolle kasvontunnistus on vaikeaa?</strong></h2>



<ul><li> Voit esitellä tututkin henkilöt, esimerkiksi sukulaiset pitkästä aikaa nähdessä  </li><li>Jos tapaatte lapsen tutun epätyypillisemmässä paikassa esim. luokkatoverin kaupassa, lapselle voi (vaivihkaa) kertoa kuka on kyseessä  </li><li>Jos lapsen on hankala tunnistaa tuttujakin kasvoja, voit auttaa häntä tunnistamisessa erilaisissa hankalissa tilanteissa, esimerkiksi uimahallissa aikuisella voi olla jokin tunnistettava merkki, joka on näkyvillä suihkussakin.</li><li>Voit opettaa huomaamaan merkkejä, joita voi käyttää tunnistamiseen (pysyvät merkit, kuten pisamat, ääni, kävelytyyli) ja toisaalta niitä, jotka eivät toimi tunnistamiseen kovin hyvin (muuttuvat merkit, kuten poninhäntä, vaatteet, silmälasit). Tunnistamisessa auttavien piirteiden kuvaaminen sanallisesti voi auttaa (Maija on punatukkainen ja hänellä on pisamia)</li><li>Voit pohtia lapsen kanssa yhdessä sosiaalisesti sopivia tapoja toimia tilanteissa, joissa tunnistaminen on vaikeaa</li><li>Voit rohkaista lasta kertomaan vaikeudestaan lähipiirille ja normalisoida vaikeutta: kasvojen tunnistuksen vaikeutta ei tarvitse hävetä, mutta sen kanssa on opittava elämään</li></ul>



<h2> <strong>Mitä lastentarhanopettaja voi tehdä päiväkodissa auttaakseen lasta jolle kasvontunnistus on vaikeaa?</strong></h2>



<ul><li> nimien oppimisen leikit ja nimien toisto vielä senkin jälkeen kun monet lapset ovat jo oppineet tuntemaan toisensa</li><li>luottoaikuinen/-aikuisia, joilla on ainakin alkuun jokin pysyvä tunnistettava piirre ja joka auttaa lasta tunnistamaan aikuiset</li><li>huomioida lapsen vaikeus leikeissä, joissa tarvitaan kasvojen tunnistamista, niin että lapsi ei joudu kiusalliseen tilanteeseen jos tuttujen kasvojen tunnistaminen on hankalaa</li></ul>



<h2><strong>Mitä opettaja voi tehdä koulussa auttaakseen lasta jolle kasvontunnistus on vaikeaa?</strong></h2>



<ul><li> nimikyltit pöydällä etenkin ryhmissä, jossa lapset vaihtuvat tai laput tarralla paitaan vielä senkin jälkeen kun monet lapset ovat jo oppineet tuntemaan toisensa </li><li>pysyvä istumajärjestys luokassa voi auttaa lasta tunnistamaan tovereitaan myös paikan perusteella huomioida lapsen vaikeus tehtävissä, jotka vaativat kasvojen tunnistamista. Jos sanot ”mene Maijan viereen istumaan”, näytä samalla missä suunnassa Maija on </li><li>huomioi hankaluus ja auta oppilasta kiperissä paikoissa: esimerkiksi jos oppilaan tulee nimetä luokkakavereiden joukosta yksi, mutta huomaat ettei hän pysty tekemään valintaa mahdollisesti kasvojentunnistamisen hankaluuden vuoksi, tee se hänen puolestaan </li><li>joissain tapauksissa voi olla hyvä puhua ryhmässä kasvojen tunnistamisesta ja sen hankaluudesta</li></ul>



<h2><strong> Mistä apua?</strong></h2>



<p>
Asiaan
perehtynyt neuropsykologi tai psykologi voi selvittää onko
kasvojentunnistuksessa hankaluutta ja antaa ohjausta ja
psykoedukaatiota. 
</p>
]]></content:encoded>
					
		
		
			</item>
	</channel>
</rss>
